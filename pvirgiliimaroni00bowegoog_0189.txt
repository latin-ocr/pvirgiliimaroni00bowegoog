1⁸18 Ρ. VlRGlLll Maaonts

Accipiunt ; palmam Entello taurumque relinquunt.

Hic victor, superans animis, tauroque superbus:

Nate det, vosque hare, inquit, cognoscite, Teucri,

Et mihi quat suerint juvencli in corpore vires, ato

Et qud servetis revocatum a morte Dareta.

Dixit, et adversi contra stetit ora juvenci,

Qui donum adstabat pugnae ; durosque reductd

Libravit dextris media inter cornua caestus

Arduus, effractoque illisit in oasa cerebro. tao

Sternitur, exanimisque tremens procumbit humi boa.

Ille super tales effundit pectore voces :

Hauc tibi, Eryx, meliorem animam pro morte Daretis

Persolvo ε hic victor castus artemque repono.
Protenus AEneas celeri certare sagitta 485

Invitat qui sorte velint, et praemia ponit:

ingentique manu malum de nave Seresti

Erigit ; et volucrem trajecto in sune columbam,

Qut tendant serrum, malo suspendit ab alto.

Convenere viri, dejectamque aerea sortem

Accepit galea ; et primus clamore secundo

Hyrtacidae ante omnes exit locus Hippocoontis 3

Quem mpdd navali Mnestheus certamine victor

Consequitur, viridi Mnestheus evinctus olivi.

Tertius Eurytion, tuus, o clarissime, srater,

Pandare, qui quondam, jussus confundere soedus,

In medios telum torsisti primus Achivos.

Extremus galeaque ima subsidit Acestes ;

Ausus et ipse manu juvenum tentare laborent.

Tum validis flexos incurvant viribus arcus

Pro se quisque viri, et depromunt tela pharetris.

Primaque per coelum nervo stridente sagitta

Hyrtacidae juvenis volucres diverberat auras,

Et vonit, adversique infigitur arbore mali.

Intremuit malus, timuitque exterrita pennis

Ales, et ingenti sonuerunt omnia plausu„

· Post acer Mnestheus adducto constitit ahcu,

Alta petens 3 pariterque oculos telumque tetendit t
Ast ipsam miserandus avem contingere ferro

Non valuit 3 nodos et vincula linea rupit,

Queis innexa pedem malo pendebat ab alto.

 

